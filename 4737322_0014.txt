-4-

Satis habeamus, ubi illud usu venit, plura exempla afferre
locorum et isdem vitiorum causis corruptorum et simi-
liter emendatorum. Atque ipse quidem ea elegi, quae
nondum ab aliis collecta propria a me commentariorum
criticorum potissimum Halmianorum cum vulgata lectione
collatione instituta ipse repperi. Neque vero, ut coniectura
probetur, sufficit hoc, quod similitudo quaedam intercedat
inter lectionem librorum scriptorum et novam a nobis
propositam, Duo iam accedant opus est: primum, ut
nova, quam in verba scriptoris inferimus, sententia pro
strictis logices ac dialectices legibus undique perpensa·
consilio leci prorsus respondeat, tum vero, ne vocabula
sola per se considerata neque naturae linguae in qua
versamur universae neque proprio scriptoris quem tra-
ctamus ingenio obstent. Haec tria si congruant, nostra
erit laus recte coniecisse et, quod idem valet, rectas con·
iecturas proposuisse: nam coniecturae a coniciendo nomen.

Tractabuntur hi loci: Ann. 1. Ι. c. 8, c. 68, l. III.
c. 38, LXI. c. 23, Hist. l. 11. c. 14, Germ. c. 38:
quibus in tractandis eam persecuti sumus rationem, ut
eas, quae de illis locis propositae sunt, coniecturas,
quantum potuimus, omnes congesserimus, sed multis et
verbosis cum eis, qui ante nos de eis seripserunt, con-
certandi opera omissa optimum refellendi modum habue-
rimus, ut alia atque vera, sper0, coniectura proferatur
expositis argumentis, quae et exponenda erant et in—
veniri poterant.

Anu. 1. 1. c. 8.

De eis narratur, quae Romae acta sunt, cum Caesar
Augustus Nolae diem supremum obiisset3 quo contextu
sic est in libro Mediceo:

